Στα πλαίσια του «Mental-Control» παρουσιάζεται μια μεθοδολογία με την οποία η
εγκεφαλική δραστηριότητα ερμηνεύεται από ένα πρόγραμμα υπολογιστή το οποίο έχει
σχεδιαστεί να ξεχωρίζει τις σκέψεις του ανθρώπου μετατρέποντάς τες σε
αντίστοιχες ηλεκτρικές εντολές. Ο κύριος στόχος του πεδίου της μηχανικής μάθησης
είναι να δημιουργηθεί ένα σύστημα που μπορεί να εξάγει ένα σύνολο από
χαρακτηριστικά (feature extraction), να αξιολογεί τα χαρακτηριστικά αυτά του
σήματος επιλέγοντας τα καλύτερα (feature selection) και με βάση την αξιολόγηση
να παράξει μια μέθοδο διαχωρισμού καταστάσεων πιθανών καταστάσεων του σήματος
(classification).

Η εξαγωγή των χαρακτηριστικών γίνεται με την εφαρμογή διαφόρων συναρτήσεων πάνω
στις τιμές του EEG σήματος. Η υλοποίηση του αλγορίθμου εξαγωγής χαρακτηριστικών
γίνεται με τη χρήση του λογισμικού Matlab
(<http://www.mathworks.com/products/matlab/>). Για να μπορούν να ξεχωρίσουν οι
καταστάσεις κίνησης του δεξιού από το αριστερό χέρι, θα πρέπει το εύρος των
τιμών της μιας κατάστασης (π.χ. αριστερό χέρι) από μερικά τουλάχιστον υποσύνολα
χαρακτηριστικών, να μην επικαλύπτεται με το εύρος των τιμών της άλλης κατάστασης
(π.χ. δεξί χέρι). Οι βασικές κατηγορίες τέτοιων εξαγώγιμων χαρακτηριστικών που
χρησιμοποιήθηκαν είναι:

·         Χαρακτηριστικά στο πεδίο του χρόνου.

·         Χαρακτηριστικά στο πεδίο της συχνότητας.

Για τη δημιουργία του ταξινομητή χρησιμοποιείται το ελεύθερο λογισμικό WEKA, που
αποτελεί μια δημοφιλής επιλογή στο χώρο της μηχανικής μάθησης. Στον φάκελο
«Classifiers» του repository έχει αναρτηθεί ένα σύνολο από ταξινομητές για κάθε
ένα από τα 3 διαθέσιμα σετ χαρακτηριστικών (‘*features\_v1\_train*’,
‘*features\_v2\_train*’, ‘*features\_v3\_train*’):

·         Classifiers -\> features\_v1 = ταξινομητές για τα συχνοτικά
χαρακτηριστικά.

·         Classifiers -\> features\_v2 = ταξινομητές για τα στατιστικά
χαρακτηριστικά από το πεδίο του χρόνου.

·         Classifiers -\> features\_v3 = ταξινομητές για τα χαρακτηριστικά από
το πεδίο του χρόνου.

Η σχεδίαση και υλοποίηση του γραφικού περιβάλλοντος αλληλεπίδρασης με το χρήστη
για την αξιολόγηση της ακρίβειας ταξινόμησης έγινε μέσω του Matlab σε μορφή GUI
(*Graphical User Interface)*. Το περιβάλλον ελέγχου περιλαμβάνει έναν στόχο ο
οποίος κινείται σε δύο κατευθύνσεις, δεξιά και αριστερά, ανάλογα με την
αξιολόγηση του ταξινομητή. Όλα τα αρχεία για τη λειτουργία του GUI βρίσκονται
στο φάκελο «Demo» του repository του έργου.

Κατά συνέπεια με βάση τα παραπάνω, οι άμεσα επωφελούμενοι από το συγκεκριμένο
έργο είναι οι προγραμματιστές που ενδιαφέρονται να ασχοληθούν με το κομμάτι της
διασύνδεσης ανθρώπου-μηχανής, το οποίο βρίσκεται σε πολύ πρώιμο ερευνητικό
επίπεδο, παρουσιάζοντας πολλές δυνατότητες εξέλιξης. Επίσης, το EEG είναι από τα
πλέον επίκαιρα σήματα και η γνώση της ανάλυσής του μπορεί να δώσει νέες
δυνατότητες και εργασιακές ευκαιρίες στους προγραμματιστές που θα ασχοληθούν με
αυτόν το τομέα.

Τα αρχεία που έχουν αναρτηθεί στο repository του έργου περιέχουν σχόλια
επεξήγησης της λειτουργίας και χρηστικότητας των επιμέρους τμημάτων του κώδικα.
Σε συνδυασμό με τις πληροφορίες που υπάρχουν διαθέσιμες στις προηγούμενες
ενότητες του Wiki, παρέχεται ένας πλήρης οδηγός: (α) για την διευκόλυνση της
χρήσης των υπαρχουσών λειτουργιών και προγραμμάτων και (β) για την υιοθέτηση των
πρακτικών που παρουσιάστηκαν στο τρέχον έργο από χρήστες που ενδιαφέρονται να
επεκτείνουν όλα τα παραπάνω. Αυτό γίνεται από την καρτέλα Issues, όπου μπορούν
οι ενδιαφερόμενοι προγραμματιστές να συνεισφέρουν στην ανάπτυξη της εφαρμογής
διαχείρισης κρατήσεων επιχειρήσεων, εγγράφοντας τις παρατηρήσεις τους σχετικά με
προβλήματα που διαπιστώνουν (είτε αφορούν τον κώδικα, είτε το interface, είτε τη
βάση) ή προτάσεις βελτίωσής της.

 
