«Mental-Control»
================

Δημιουργία συστήματος διασύνδεσης ανθρώπου-μηχανής για τη εκτέλεση «ψυχικών
εντολών» μέσα από το Ηλεκτροεγκεφαλογράφημα (ΗΕΓ).

 

ΑΝΤΙΚΕΙΜΕΝΟ ΕΡΓΟΥ
=================

Το σύστημα διασύνδεσης ανθρώπου-μηχανής λειτουργεί ανιχνεύοντας τα σήματα που
παράγονται από τις διαφορές ηλεκτρικού δυναμικού λόγω της λειτουργίας του
εγκεφάλου. Ο ευκολότερος τρόπος για την συλλογή αυτών των σημάτων είναι ένα
σύνολο ηλεκτροδίων η οποία συνδέεται με το τριχωτό της κεφαλής, μέσω μιας
συσκευής γνωστή ως ηλεκτροεγκεφαλογράφος (EEG). Τα ηλεκτρόδια συλλέγουν τα
σήματα του εγκεφάλου δημιουργώντας μια συνεχή καταγραφή ηλεκτρικού δυναμικού που
αναπαριστά την χρονική και χωρική εγκεφαλική δραστηριότητα. Το σήμα στη συνέχεια
ενισχύεται και φιλτράρεται. Τέλος, η εγκεφαλική δραστηριότητα ερμηνεύεται από
ένα πρόγραμμα υπολογιστή το οποίο έχει σχεδιαστεί να ξεχωρίζει τις σκέψεις του
ανθρώπου μετατρέποντάς τες σε αντίστοιχες ηλεκτρικές εντολές.

Ένας από τους πλέον ενδιαφέροντες τομείς της BCI έρευνας είναι η ανάπτυξη των
συσκευών που μπορούν να ελεγχθούν από τις σκέψεις. Ωστόσο, υπάρχει και η
μεγαλύτερη εικόνα, συσκευές που θα επιτρέπουν σε άτομα με σοβαρή αναπηρία να
λειτουργούν αυτόνομα μέσω του ελέγχου ρομποτικών άκρων. Σε τέτοιους ανθρώπους
κάτι τόσο βασικό όσο ο έλεγχο ενός δρομέα υπολογιστή μέσω «ψυχικών εντολών» θα
αποτελούσε μια επαναστατική βελτίωση της ποιότητας ζωής τους.

Σε αυτό το έργο προτείνεται η ανάπτυξη ενός λογισμικού το οποίο θα αναλύει σε
πραγματικό χρόνο τα δεδομένα που καταγράφονται από τα διάφορα συστήματα
ηλεκτροεγκεφαλογραφήματος (EEG). Σκοπός της ανάλυσης είναι η εύρεση διακριτών
συμπεριφορών στο EEG σήμα, οι οποίες θα προέρχονται από τη νοερή εκτέλεση
συγκεκριμένων λειτουργιών τις οποίες ο εγκέφαλος μπορεί να εκτελέσει κατά
παραγγελία (όπως η κίνηση των χεριών). Σκοπός είναι αυτές οι λειτουργίες να
μετατραπούν σε εντολές κίνησης ενός δρομέα όπως αυτός του ποντικιού του
υπολογιστή, δίνοντας νέες δυνατότητες αλληλεπίδρασης σε άτομα με αναπηρία ή
χωρίς. Μόλις τελειοποιηθεί ο βασικός μηχανισμός της μετατροπής σκέψεων σε
ηλεκτρονικές ενέργειες, οι πιθανές χρήσεις της τεχνολογίας είναι σχεδόν
απεριόριστες.

Η ανάλυση βασίζεται σε ανοιχτά EEG δεδομένα, διαθέσιμα ελεύθερα στο διαδίκτυο.

Στο αρχείο «users» υπάρχουν διαθέσιμες πληροφορίες για την αξιοποίηση της
εφαρμογής από του ενδιαφερόμενους χρήστες, ενώ στο αρχείο «developers» υπάρχουν
διαθέσιμες πληροφορίες για όσους ενδιαφέρονται να επεκτείνουν τις παρεχόμενες
υπηρεσίες.

## Σε ποιους απευθύνεται - Κοινότητες Χρηστών - Προγραμματιστών(Developers) ##
πχ “Η χρήση του τελικού προϊόντος του έργου είναι (α) για εκπαιδευτικούς σκοπούς στο μάθημα της γεωγραφίας (π.χ. μαθητές σχολείου) (β) για ερευνητικούς σκοπούς στον τομέα των τρισδιάστατων αναπαραστάσεων με συστήματα γεωγραφικών πληροφοριών (π.χ. από φοιτητές – ερευνητές).”

## Κόστος ##
πχ “Για μία κανονική εκτύπωση ενός τεμαχίου διαστάσεων 10cm x 10cm x 1cm το κόστος είναι περίπου 5,00 ευρώ και ο χρόνος εκτύπωσης 2-3 ώρες.”

ΤΕΧΝΙΚΑ ΜΕΣΑ
============

Η επεξεργασία του EEG σήματος γίνεται με τη χρήση του λογισμικού Matlab
(http://www.mathworks.com/products/matlab), το οποίο προσφέρει ένα μεγάλο σύνολο
υλοποιημένων συναρτήσεων επεξεργασίας σήματος που επιταχύνουν την όλη διαδικασία
ανάλυσης του σήματος. Για τη δημιουργία του ταξινομητή χρησιμοποιήθηκε το
ελεύθερο λογισμικό WEKA (http://www.cs.waikato.ac.nz/ml/weka/downloading.html)
που αποτελεί μια δημοφιλής επιλογή στο χώρο της μηχανικής μάθησης. Η σχεδίαση
και υλοποίηση του γραφικού περιβάλλοντος αλληλεπίδρασης με το χρήστη για τον
έλεγχο του κέρσορα, δεξιά και αριστερά αντίστοιχα, έγινε επίσης μέσω του Matlab
σε μορφή GUI (Graphical User Interface).

Wiki
====

Για περισσότερες πληροφορίες σχετικά με τα στάδια ανάπτυξης της εφαρμογής, θα
αναρτώνται στα περιεχόμενα του Wiki του repository οι αντίστοιχες ενότητες μετά
την ολοκλήρωση βασικών τμημάτων του έργου. Επίσης εντός του Wiki θα είναι
διαθέσιμα τα σχόλια για την σχεδίαση του κώδικα, τα αρχεία που έχουν ανέβει στο
repository και οδηγίες χρήσης του interface.

Issues
======

Στην καρτέλα Issues μπορούν οι ενδιαφερόμενοι που θέλουν να συνεισφέρουν στην
ανάπτυξη του κώδικα του συστήματος αναγνώρισης “ψυχικών εντολών”, να εγγράφουν
τις παρατηρήσεις τους σχετικά με προβλήματα που διαπιστώνουν (είτε αφορούν τον
κώδικα επεξεργασίας του EEG, είτε την διαδικασία ταξινόμησης, είτε το interface)
ή προτάσεις βελτίωσης.

Πίνακας Παραδοτέων
==================

| **Τίτλος παραδοτέου**                                                          | **URL**                                                                                                                           |
|--------------------------------------------------------------------------------|-----------------------------------------------------------------------------------------------------------------------------------|
| *ΠΕ1: «Συγκέντρωση ανοιχτών EEG δεδομένων»*                                    | <https://github.com/ellak-monades-aristeias/mental-control/wiki/PE1---Sugkentrwsi-anoixtwn-EEG-dedomenwn>                         |
| *ΠΕ2: «Ανάλυση του σήματος»*                                                   | <https://github.com/ellak-monades-aristeias/mental-control/wiki/PE2---Analusi-tou-EEG-simatos>                                    |
| *ΠΕ3: «Δημιουργία συστήματος ελέγχου κίνησης»*                                 | <https://github.com/ellak-monades-aristeias/mental-control/wiki/PE3---Dimiourgia-sustimatos-elegxou-kinisis>                      |
| *ΠΕ4: «Συγγραφή επεξηγηματικών σχολίων - Παρουσίαση εκπαιδευτικού λογισμικού»* | <https://github.com/ellak-monades-aristeias/mental-control/wiki/PE4---Epeksigimatika-sxolia,-Parousiasi-ekpaideutikou-logismikou> |

 
