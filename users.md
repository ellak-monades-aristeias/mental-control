Στα πλαίσια του «Mental-Control» παρουσιάζεται μια μεθοδολογία με την οποία η
εγκεφαλική δραστηριότητα ερμηνεύεται από ένα πρόγραμμα υπολογιστή το οποίο έχει
σχεδιαστεί να ξεχωρίζει τις σκέψεις του ανθρώπου μετατρέποντάς τες σε
αντίστοιχες ηλεκτρικές εντολές.

Το λογισμικό αναλύει τα δεδομένα που καταγράφονται από τα διάφορα συστήματα
ηλεκτροεγκεφαλογραφήματος (EEG). Σκοπός της ανάλυσης είναι η εύρεση διακριτών
συμπεριφορών στο EEG σήμα από την εκτέλεση συγκεκριμένων λειτουργιών τις οποίες
ο εγκέφαλος μπορεί να εκτελέσει κατά παραγγελία (όπως η κίνηση των χεριών). Μετά
την ανάλυση του σήματος ένας ταξινομητής το επόμενο βήμα είναι η υλοποίηση του
ταξινομητή που θα διαχωρίζει τις δύο καταστάσεις: (α) κίνηση δεξιού χεριού και
(β) κίνηση αριστερού χεριού. Σκοπός είναι αυτές οι λειτουργίες να μετατραπούν σε
εντολές κίνησης ενός δρομέα όπως αυτός του ποντικιού του υπολογιστή, δίνοντας
νέες δυνατότητες αλληλεπίδρασης σε άτομα με αναπηρία ή χωρίς. Στα πλαίσια της
διάδοσης του ελεύθερου λογισμικού στο έργο χρησιμοποιούνται μόνο ανοιχτά EEG
δεδομένα, που είναι διαθέσιμα δωρεάν στο διαδίκτυο.

Για την αξιολόγηση του έργου δημιουργήθηκε ένα περιβάλλον ελέγχου ενός κέρσορα
σε δύο κατευθύνσεις δεξιά και αριστερά σε μορφή GUI (*Graphical User
Interface*). Η παραπάνω διαδικασία είναι μια καλή προσομοίωση της λειτουργίας
ενός συστήματος που τρέχει σε πραγματικό χρόνο αναλύοντας τα δεδομένα αμέσως
μετά την καταγραφή τους. Όλα τα απαραίτητα αρχεία για τη λειτουργία του GUI
βρίσκονται στο φάκελο «Demo» του repository του έργου. Ο χρήστης θα πρέπει να
αποθηκεύσει τα περιεχόμενα του φακέλου σε έναν αντίστοιχο τοπικό φάκελο στον
υπολογιστή του. Για την εκτέλεση της εφαρμογής ο χρήστης θα πρέπει να ανοίξει το
αρχείο “app\_gui.m” και μόλις ανοίξει το Matlab να πατήσει εκτέλεση. Η
εγκατάσταση του λογισμικού αποτελεί απαραίτητα προϋπόθεση για την εκτέλεση των
αρχείων του συγκεκριμένου έργου.

Στην καρτέλα Issues μπορούν οι ενδιαφερόμενοι χρήστες να συνεισφέρουν στην
ανάπτυξη της εφαρμογής διαχείρισης κρατήσεων επιχειρήσεων, εγγράφοντας τις
παρατηρήσεις τους σχετικά με προβλήματα που διαπιστώνουν (είτε αφορούν τον
κώδικα, είτε το interface, είτε τη βάση) ή προτάσεις βελτίωσής της.
